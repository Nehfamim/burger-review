<head>
    <meta charset="UTF-8"/>
    <link rel="stylesheet" href="reset.css"/>
    <link rel="stylesheet" href="layout.css"/>
    <link rel="stylesheet" href="1-vitrina.css"/>
</head>

<video class="background" autoplay loop muted>
    <source src="/assets/1/background.mp4" type="video/mp4"/>
</video>

<main class="wrapper">
    <div class="middle">
        <h1>ביקורת ויטרינה</h1>
        <div class="preamble">
            <img class="einstein" src="/assets/1/einstein.jpeg"/>
            <q> ויטרינה, ויטרינה, ויטרינה
                ירח נישא אל ענן,
                כמוהו אלייך, ויטרינה -
                בים עוד יפליג קפיטן.</q>
            <div class="quoted">-אלברט איינשטיין</div>
        </div>
        <p>
            ויטרינה היא המבורגריה שיושבת על שפת רחוב אבן גבירול במרכז תל אביב.
            שם, בלב העיר הסוערת, מצאנו את עצמנו, שלושת הנחפמים, בערב יום שלישי בהיר אחד ב-5 במרץ 2024.
            החנינו את האוטו של לירון, חצינו את הכביש בזריזות — אף לא רמזור אחד עמד בדרכנו!
        </p>
        <p>
            לכשהגענו למסעדה, עמדנו בתור זמן מועט — עד שהבנו, כמובן, שהוא למעשה לא היה תור, אלא רצף של אנשים שכבר הזמינו שעומדים במסווה של תור.
            לאחר שהשתלבנו בתור האמיתי, שחר תפסה שולחן פנוי (לאחר שבהתה באורחיו והצביעה עליהם בחוסר נימוס מובהק), ואלון ולירון חיכו בציפייה למזון.
        </p>
        <img src="/assets/1/waiting.jpeg"/>
        <p>
            בינתיים, הבטנו בסביבתנו — על הקירות המרהיבים של ויטרינה, גילינו ציורים שדמו להפליא לדמויות ממשחק המחשב הפופולרי Cuphead — שטריילרו מוקרן ברקע של עמוד זה (הא — ודאי תהיתם, אך כעת אתם מבינים!).
            לירון <span class="liron-likes-cuphead">מאוד</span> אהב את הציורים.
        </p>
        <p>
            עם זאת, עלינו לציין כי פחות נהנינו מרצף השירים המשונים שפלשו לאוזנינו בזמן הביקור —
            בין היתר, היה שיר שמאוד הזכיר את הלהיט Poker Face של הגברת גאגא, אך למעשה היה שיר נפרד לחלוטין!
            הדבר היה מאוד מבלבל ולא נעים בכלל.
        </p>
        <p>
            דבר נוסף ששווה לציין אודות חוויית ההמתנה למזון היה הקראת שמות הלקוחות.
            כאן השירות היה מעניין ביותר — חלק מהשמות שהוקראו קיבלו תפנית חביבה.
            לדוגמא, עלם צעיר העונה לשם רועי קיבל את הכינוי המרתק "רועי חמש המבורגרים."
            אלון מאוד השתעשע מהבחירה הנועזת הזו.
            עם זאת, צד פחות נעים להקראת השמות היה רגע אחד שבו נותנת השירות הקריאה בקול את השם <span class="name-call">לירון!</span>
            אנחנו, כמובן, בעודנו מחכים בציפייה לאוכל שלנו, קמנו בהתלהבות רבה לקחת את ההזמנה —
            רק כדי לגלות, עם אכזבה מרה, שהשם שהוקרא היה למעשה <span class="name-call">רון!</span>
            דמעה בודדת זלגה מלחייה של שחר ונפלה בשקט על אספלט המדרכה.
            אבל לירון דווקא שועשע מהסיפור.
        </p>
        <br/>
        <p>
            טוב, מספיק הקדמה — הגיע הזמן לדבר על המזון!
        </p>
        <img src="/assets/1/first-impression.jpg"/>
        <p>
            וואו. וואו! היכן להתחיל?
        </p>
        <p>
            כשם שהחוש הראשון שגורה בנו בעת הגעת המנה היה, כמובן, הראיה, מן הראוי שנראות המנה היא הפן הראשון שנסקור.
        </p>
        <img src="/assets/1/black-sesame.jpeg" class="black-sesame"/>
        <p>
            נתחיל בשומשום השחור.
            לא שצבעו השחור הפריע לנו — הרי שאנחנו מקבלים כל גרגר באשר שהוא (חלק מהגרגירים הכי טובים שלנו שחורים).
            אבל הבחירה לשים שומשום שחור ולאו דווקא לבן, בעיננו מעבירה מסר עוצמתי של גיוון, שוויון והכלה.
            בתור נחפמים חשוב לנו לקדם את ערכים אלה ולהעצימם בפני קהל הקוראים שלנו.
        </p>
        <img src="/assets/1/fries.jpeg" class="fries"/>
        <p>
            נמשיך ונציין את חזות הצ'יפס שקיבלנו.
            הצ'יפס נראה איכותי ביותר — חתיכות ישרות, דקות, וחרוכות (בקטע טוב, כמובן).
            בנוסף, פרט מעניין ביותר שתפס את עינינו היה גרידת הלימון שהגיעה פזורה על גבי הצ'יפס שלנו.
            מטעימה בדיעבד, ניכר כי הגרידה לא השפיעה יותר מדי על טעמו של הצ'יפס, ועל כן ככל הנראה מטרתה הייתה בעיקר אסתטית.
            מה חשבנו על זה?
            ובכן, נקודה זו העלתה מחלוקת מסוימת בקרב הנחפמים.
            הגרף הבא מתאר את הגיוון בדעותינו:
        </p>
        <img src="/assets/1/lemon-zest-stats.png"/>
        <p>
            לצורך שמירה על ביטחון הנחפמים, גרף זה הוא אנונימי ולא נציין את זהותו של המבקר שלא אהב את הגרידה.
        </p>
    </div>
</main>